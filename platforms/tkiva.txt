
מצע ועקרונות
: תוכנית חברתית – כלכלית

    שוויון מלא לאזרחיה הערבים של המדינה ,זכות טבעית ומובנת מאליה , בשווה ליתר תושבי המדינה ואזרחיה בד בבד עם הענקת כל הזכויות המגיעות ובאורח מלא .
    שיתופם המלא של האזרחים הערבים במדינה ובכל מוסדותיה .
    יישום עקרון האפליה המתקנת בקביעת תקציביה של החברה הערבית בישראל , מתוך מגמה ותקווה לגשר על הפערים הקיימים בין שתי החברות במדינה ,פערים אך הולכים ומתרחבים מקום המדינה ועד ימינו אלו.
    העשיה למען פיתוח החברה הערבית , עצמאותה וחיזוק יסודותיה ואושיותיה הכלכליים והחברתיים .
    העשיה למען שינוי הגישה הרווחת של המדינה כלפי האוכלסיה הערבית ,גישה אשר קיבלה ביטוי במדיניותן של כל ממשלות ישראל ומאז קום המדינה ,בשים דגש על השוויון המלא , גישור פערים בכל תחומי החברה ונפחיה לרבות חינוך ,בניה ,שטחי שיפוט , איזורי תעשייה , פיתוח תשתיות ,בריאות ושירותים חברתיים .
    חיזוק מעמד האישה והעשיה למען שוויון מלא בגבר, זאת מתוך הכרה עמוקה בזכות האישה לשוויון ולזכויות מלאות ומתוך תפיסת עולם הרואה באישה כאחד מעמודי התווך העיקריים ואולי העיקרי בהם בקיומה של כל חברה בריאה ושוקקת חיים .
    חיזוק מעמדם של הצעירים הערבים בישראל לרבות טיפוח מנהיגות מקרבם , ושילובם בקבלת ההחלטות בחברה .
    הטמעת הדימוקרטיה ועקרונותיה כתפיסת חיים בקרב חברה הערבית בישראל וחיזוק הגישה הליבראל – דימוקרטית בביצועיה ובצעדיה של המפלגה לרבות בבחירת מנהיגיה.
    מלחמה מתמשכת וחסרת פשרות באלימות בכל צורותיה לרבות האלמות בתוך המשפחה , תוך כדי שימוש בהסברה מונעת והסתייעות במוסדות השונים הממשלתיים והאזרחיים כאחד.

: התוכנית המדינית

    תמיכה בשיחות השלום בין ממשלת ישראל לרשות הפלסטינית במטרה להביא קץ לסכסוך הערבי- ישראלי ולרווחת שני העמים, כמו כן חזוק מעמדם של האזרחים הערבים במדינה במגמה להוות גשר ביחסי המדינה עם העולם הערבי.
    הידוק היחסים ושיתוף הפעולה בין שני העמים בארץ ,עידוד הדילוג ביניהם ותמיכה בכל הגורמים שוחרי השלום בתוך החברה הישראלית ,למען קירוב עמדות ויצירת אווירה לחברה חדשה , חברה יציבה , שוויונית נורמלית ואינטגראלית יותר .
    למען מימוש המטרות לעיל ולשם הוצאתם מהכח לפועל ,מפלגת התקווה לשינוי תהיה מוכנה להצטרף לכל הרכב קואלציוני אשר יש בו בכדי לממש כוונה זו .

