 * אפליה מתקנת לכל המגזרים
* ביטול הברוקרטיה בטיפול באזרח
*מתן שכר מינימום לבעלי קיצבאות
* דיור בר השגה לזכאים

פירוט המצע:

 

ביטוח לאומי

1.      נפעל לכך שקצבת נכות לא תפחת משכר מינימום

2.      נפעל למתן קצבת שר"מ או סיעוד שתכסה את מלוא העלות עבור אחזקת העובד בטיפול במוגבלים ובקשישים.

3.      נפעל למתן פטורים והנחות לנכים על פי דרגת נכותם בחשמל מים ארנונה וכו'

4.      נפעל להפסקת הבירוקרטיה בטיפול בקשישים והנכים במוסד לביטוח לאומי.

5.      נפעל לכך שתהיה ועדה רפואית אחת שתקבע את אחוזי הנכות לכל המטרות.

6.      נפעל להגדלת הפנסיה לקשישים שחיים מתחת לשכר המינימום.

7.      נפעל כדי לקבוע תוספת בקצבאות לאלמנות ולחד הוריות שחיות מתחת לשכר המינימום

8.      נפעל לשינוי הקריטריונים למתן שירותים מיוחדים למוגבלים וקשישים. מעבר לטיפול בלבד יש להכניס את הוצאות הניקיון ואחזקת הבית.

9.      נפעל לכך שקשישים יקבלו את הקצבה ישירות. על מנת להקל את נטל בני המשפחה.

10. נפעל לכך שעיורים יקבלו תקנים לעזרה בבית וליווי כולל הוצאות אחזקת כלב נחייה.

11. נפעל לכך שילדים בעלי נכויות קשות יקבלו קצבת שר"מ מלא לצורך העסקת עובד כשההורים יוכלו להתפנות וללכת לעבודה.

12. נפעל לכך שהורים לילדים בעלי פגיעה מוטורית יקבלו פטור מלא ממיסים לקניית רכב וגם נכים מוסעים יזכו לפטור מלא.

 

נכי צהל

13. בשנים האחרונות אנו עדים לשחיקה משמעותית בתנאים של נכי צה"ל. אם עד כה נכי צה"ל , בניה ובנותיה של מדינת ישראל שנפגעו במהלך שירותם בצה"ל היו בקונצנזוס הלאומי. כיום אנו עדים ליותר מערכות שמתנערות מהחובה המוסרית לדאוג לנכי צה"ל ולצרכיהם. מפלגת אחים אנחנו תדאג לשמר ולשפר את זכויותיהם של נכי צה"ל.

 

דיור

14. נפעל להחזרת המענק להתאמת הדיור כפי שהיה בעבר.

15. נפעל למתן אפשרות לתוספת אחוזי בניה לקבלנים בתמורה לבניית יחידות דיור במחיר עלות לזכאי דיור וזוגות צעירים.

16. נפעל למתן פתרונות דיור למוגבלים קשים על ידי הקצעת קרקע לנכה לבניה במפלס אחד ללא תלות במעלית.

17. נפעל למתן הנחות בארנונה למתגוררים בשכירות בתקופת הלימודים

18. לפעל למען סיוע בדיור הציבורי למוגבלים לחד הוריות ולאנשים קשי יום.

19. נפעל למתן סיוע בשכר דירה לסטודנטים לזוגות צעירים חסרי דיור.

20. נפעל למתן סיוע למשפחות גדולות שבניהם שירתו בצה"ל.

 

תעסוקה

21. נפעל לכך שמשרדי ממשלה ורשויות יחוייבו לקבל 15% נכים למשרות במגזר הציבורי.

22. נפעל למתן פטור למוגבלים במכרזים עלמנת שיכנסו למעגל העבודה.

23. נפעל למתן הטבות לבעלי עסקים שמעסיקים בעלי מוגבלויות.

24. נפעל לסיוע בפתיחת עסקים זעירים וצמצום הבירוקטיה הקשורה בכך לנכים.

25. נפעל לכך שבעלי מוגבלויות מוטוריות קשות  יוכלו לקבל קרקע לצורך הקמת עסק.

26. נפעל למען הפליה מתקנת לקידום נכים בעבודה.

בריאות

27. נפעל למען מתן ציוד עזר לנכים כגון כיסאות גלגלים פרוטזות וכד' כל זאת ללא הפליה בגילאים.

28. נפעל למען סל בריאות מלא לכולם ע"י תוספת תשלום אחוז אחד במס הבריאות כדי שאזרח שנזקק לתרופה יקבל את השירות המלא לו הוא נזקק.

 

חינוך והשכלה

 

29. נפעל השכלה חינם מגיל 3 ועד האוניברסיטה - ע"פ מודל Student Loans דמי הלימוד ינוקו כמס נוסף בתלוש השכר.

30. נפעל בכדי שמפעל הפיס, הטוטו ורשויות הספורט יסייעו לפעילות חברתית חינוכית וספורטיבית בקרב הנכים.

31. נפעל כדי להפעיל את שירות החובה לסיוע לקשישים, חונכות לנכים וסיוע לתלמידים בשעות אחה"צ.

 

דרכי מימון

 

מדובר על חלוקה צודקת יותר של העוגה התקציבית את המימון לסעיפים התקציביים אנו מציעים לכסות בדרכים הבאות :

 

1.      מיסוי גבוה יותר על קידוחי הגז, יש להפנות את ההכנסות ממקור זה לאפיקים חברתיים: חינוך, בריאות ורווחה.

2.      חלוקה צודקת יותר של המשאבים והמחצבים הטבעיים של מדינת ישראל, קרי מפעלי ים המלח והפוספטים. אלה נכסים של הציבור ויש להעריך מחדש את החוזים.

3.      בכל נושא ההפרטה יש לתת את הדעת למציאות החברתית ולעגן את החוזים היטב.